Naslov i pozdrav
1 Starješina, ljubljenome Gaju, 
koga ljubim u istini.

Pohvala Gaju
2Ljubljeni, želim ti da si u svemu dobro i zdrav da budeš, kao što je dobro tvojoj duši. 3Jer se veoma obradovah kad dođoše braća i posvjedočiše za tvoju istinu - kako ti u istini živiš. 4Čuti kako moja djeca žive u istini - veće radosti od toga nemam! 
5Ljubljeni, vjerno činiš što god da uradiš za braću, i to za strance. 6Oni pred crkvom posvjedočiše o tvojoj ljubavi, i dobro ćeš učiniti ako ih otpraviš dostojno Boga. 7Jer poradi ovoga Imena oni pođoše, ne primajući ništa od poganā. 8Mi smo dakle dužni primati takve kako bismo postali suradnici istine.

Prijekor Diotrefu
9Napisah nešto crkvi, ali Diotref, koji hoće biti prvi među njima, ne prima nas. 10Stoga, ako dođem, podsjetit ću ga na djela koja čini kad blebeće zle riječi o nama. I ni to mu nije dosta, nego sâm ne prima braće, a priječi one koji bi to htjeli, i iz crkve ih izgoni.
11Ljubljeni, ne nasljeduj zlo, nego dobro. Tko čini dobro, od Boga je; tko čini zlo, nije vidio Boga.

Svjedočanstvo o Demetriju
12Za Demetrija svjedoče svi, pa i sama istina. A i mi svjedočimo - tľ znaš da je naše svjedočanstvo istinito.

Završetak
13Imao bih ti napisati mnogo, ali ne želim da ti pišem crnilom i perom, 14nego se nadam da ću te ubrzo vidjeti pa ćemo od usta k ustima govoriti. 
15Mir tebi!
Pozdravljaju te prijatelji. 
Pozdravi prijatelje poimence.